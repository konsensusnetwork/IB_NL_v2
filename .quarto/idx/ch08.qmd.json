{"title":"Wie bepaalt de regels?","markdown":{"headingText":"Wie bepaalt de regels?","containsRefs":false,"markdown":"\nWe hebben nu een functioneel en gedistribueerd systeem om waarde te\nvolgen en te verplaatsen. Laten we eens kijken wat we zover hebben\ngebouwd:\n\n1.  Een gedistribueerd grootboek, waarvan iedere deelnemer een kopie\n    bewaard.\n\n2.  Een loterij-systeem gebaseerd op proof-of-work en aanpassingen in\n    moeilijkheidsgraad om het netwerk te beveiligen tegen gesjoemel en\n    het uitgifteschema consistent te houden.\n\n3.  Een consensussysteem waarmee iedere deelnemer zelfstandig in staat\n    is om de volledige geschiedenis van de blockchain te valideren door\n    gebruik te maken van open source software genaamd de bitcoin client.\n\n4.  Een identificatiesysteem met digitale handtekeningen waarmee naar\n    willekeur een account-achtige mailbox kan worden gecreëerd voor de\n    ontvangst van munten, zonder tussenkomst van een centrale\n    autoriteit.\n\nNu is het tijd om een van de meest interessante en contra-intuïtieve\nzaken van bitcoin te tackelen. Waar komen de regels vandaag, hoe worden\nze afgedwongen en hoe kunnen ze over tijd veranderen.\n\n## Bitcoin-software\n\nIn de vorige hoofdstukken gingen we ervan uit dat iedereen op het\nnetwerk dezelfde regels valideert: ze verwerpen dubbele betalingen,\ncontroleren ieder blok op proof-of-work, of ieder blok verwijst naar het\nvorige blok, en of iedere transactie in ieder blok correct is\nondertekend door de eigenaar van het adres, naast een veelvoud aan\nandere zaken waar men het in de loop der tijd over eens is geworden.\n\nWe hebben ook gezegd dat bitcoin open source software is. Open source\nbetekent dat iedereen de code kan lezen, maar ook dat iedereen zijn\neigen kopie kan wijzigen. Hoe komen dergelijke wijzigingen in bitcoin?\n\nBitcoin is een *protocol*. In computersoftware verwijst deze term naar\neen set regels die door de software worden gehanteerd. Zolang je binnen\nde regels blijft, staat het je vrij om de software naar wens te\nwijzigen. Als we het hebben over mensen die \\\"bitcoin nodes runnen,\\\"\nbedoelen we in feite dat ze software draaien die zich aan het bitcoin\nprotocol houden. Deze software kan met andere bitcoin nodes\ncommuniceren, transacties en blokken doorgeven, andere nodes ontdekken\nom mee te verbinden, enzovoorts.\n\nDe daadwerkelijke implementatie van het bitcoinprotocol is aan de\ngebruiker. Er zijn vele verschillende implementaties van het\nbitcoinprotocol. De populairste is Bitcoin Core, een uitbreiding van het\nwerk dat door Satoshi Nakamoto werd vrijgegeven.\n\nEr zijn ook andere implementaties, in andere computertalen en\nonderhouden door andere mensen. Consensus is een essentieel onderdeel\nvan bitcoin. Om ervoor te zorgen dat de consensus in bitcoin behouden\nblijft, draait het grootste gedeelte van de nodes dezelfde Bitcoin Core\nsoftware. Zo worden incidentele bugs voorkomen die er anders voor zouden\nkunnen zorgen dat nodes het niet langer eens zijn welke blokken geldig\nof juist ongeldig zijn. In feite is er geen enkele volledige\nspecificatie van het bitcoinprotocol, dus de beste manier om nieuwe\nbitcoin client software te ontwikkelen is om de originele code te lezen\nen te zorgen dat je er niet te veel vanaf wijkt, zelfs als het een\naantal fouten bevat.\n\n## Wie maakt de regels?\n\nDe regels die bitcoin vormgeven staan gecodeerd in de Bitcoin Core\nclient. Maar wie bepaalt deze regels? Waarom zeggen we dat bitcoin\nschaars is als iemand zomaar het limiet kan wijzigen van 21 naar 42\nmiljoen?\n\nIn een gedistribueerd systeem, moeten alle nodes overeenstemmen over de\nregels. Als jij als miner besluit om de software zo te wijzigen dat je\njezelf twee keer zoveel mag belonen bij het minen van een blok dan\nvolgens het huidige beloningsschema is toegestaan, dan zal iedere andere\nnode in het netwerk je blok weigeren. Het wijzigen van de regels is\nextreem lastig omdat je de duizenden nodes wereldwijd moet overtuigen om\nde nieuwe regels te hanteren.\n\nBitcoins bestuursmodel is contra-intuïtief, met name voor mensen uit\nonze westerse democratie. We zijn gewend om op basis van stemmen te\nbesturen -- de meerderheid van mensen kan bepalen, een wet doorvoeren,\nen hun wil opleggen aan de minderheid. Bitcoins bestuursmodel ligt veel\ndichter bij anarchie dan bij democratie.\n\nIedereen die bitcoin-betalingen accepteert, bepaalt voor zichzelf wat\nzij als bitcoin beschouwen. Als iemand software draait die zegt dat er\n21 miljoen bitcoins zijn, en u probeert hen bitcoins te sturen\ngeproduceerd door uw malafide software die deze limiet negeert, zullen\nuw munten als vals worden gezien en worden geweigerd.\n\nLaten we eens kijken naar de verschillende deelnemers in de\nbitcoinwereld en hoe ze elkaar in evenwicht houden:\n\n**Nodes:** Iedere deelnemer in het bitcoinnetwerk runt een node en\nbepaalt zelf welke software hierop draait. De meeste mensen gebruiken\nBitcoin Core. Dit is de implementatie van het bitcoinprotocol die door\nSatoshi in het leven werd geroepen en verder is doorontwikkeld door\nhonderden onafhankelijke ontwikkelaars en bedrijven van over de hele\nwereld. Mocht deze software implementatie kwaadaardig blijken,\nbijvoorbeeld door inflatie te introduceren, dan zal geen enkele\nnode-operator het nog langer draaien. Nodes worden onder andere gedraaid\ndoor iedereen die bitcoin accepteert: Handelaren, Exchanges,\nWallet-aanbieders, en mensen zoals jij en ik die bitcoin gebruiken voor\nwelke reden dan ook.\n\n**Miners:** Sommige van deze nodes minen ook; ze brengen nieuwe bitcoin\nin omloop, nemen transacties op en zorgen ervoor dat het erg kostbaar\nwordt om het grootboek te manipuleren. Je zou de miners kunnen\nbeschouwen als de enige regelgevers omdat zij de enige zijn die in het\ngrootboek schrijven, maar dat zijn ze niet. Ze volgen de regels die\nworden bepaald door de nodes die bitcoin accepteren. Zodra miners\nblokken produceren waarin bijvoorbeeld een extra beloning is opgenomen,\ndan worden deze verworpen door de andere nodes, met als gevolg dat de\nextra beloning geen waarde meer vertegenwoordigd. Dus kan je stellen dat\niedere gebruiker met een node onderdeel is van een anarchisch\noverheidsmodel - zij bepalen aan welke regels de munten die zij als\nbitcoin beschouwen moeten voldoen, en iedere overtreding van deze regels\nwordt direct afgewezen.\n\n**Gebruikers / Investeerders:** Gebruikers zijn de mensen die (de\nvaluta) bitcoin kopen en verkopen. Lang niet alle gebruikers runnen hun\neigen node, maar vertrouwen op de node van een derde partij,\nbijvoorbeeld de aanbieder van hun portemonnee, waar deze aanbieder\nfungeert als soort van proxy voor de wensen en verlangens van hun\ngebruikers. Gebruikers bepalen de waarde van de munt op de open markt\ndoor vraag en aanbod. Als de miners en handelsbeurzen zouden\nsamenspannen om zoiets radicaals als inflatie te implementeren, dan zou\nde markt de munt die deze nieuwe regels zou volgen waarschijnlijk\nverwerpen, de prijs zou dalen en de bedrijven al snel zonder werk komen\nte zitten. Een intolerante minderheid kan de originele munt dus altijd\nzelfstandig in leven houden.\n\n**Ontwikkelaars:** De Bitcoin Core software is het meest populaire\nbitcoin client project. Het heeft een rijk ecosysteem van honderden 's\nwerelds beste crypto ontwikkelaars en bedrijven aan weten te trekken.\nHet Bitcoin Core project is uitermate conservatief omdat de software een\nnetwerk draaiende houdt dat ondertussen meer dan \\$1000 miljard aan\nwaarde vertegenwoordigd. Ieder idee voor grootschalige verandering\ndoorloopt een proces genaamd Bitcoin Improvement Proposal (BIP) [^20] en\niedere verandering in de code wordt nauwkeurig beoordeeld door\ncollega-ontwikkelaars. Het verbeterproces en de code review is volledig\ntransparant en publiek. Iedereen mag meedoen, commentaar geven of\nwijzigingen in de code voorstellen. Als bepaalde ontwikkelaars corrupt\nworden en software ontwikkelen die niemand wil draaien, dan kan een\ngebruiker simpelweg zelf bepalen om andere software te draaien, een\noudere versie te hanteren of besluiten om zelf iets nieuws te beginnen.\nHierdoor zijn core developers min of meer gedwongen om veranderingen\ndoor te voeren die naar wens is van de gebruikers, anders lopen ze het\nrisico om de status van referentie-implementatie te verliezen.\n\n## Een splitsing van de regels (Forks)\n\nAls het goed is begrijp je nu hoe bitcoin software de afgesproken regels\nhandhaaft en dat mensen zelf mogen bepalen welke software ze willen\ndraaien om de regels af te dwingen waar ze in geloven.\n\nMiners bepalen zelf welke regels ze hanteren als ze blokken produceren,\nmaar zijn gedwongen om hierbij te luisteren naar de wens van de\ngebruikers. Doen ze dit niet, dan worden de blokken niet geaccepteerd en\nriskeren ze de blokbeloning.\n\nWe weten inmiddels ook dat bitcoin software de blockchain met het meeste\nproof-of-work accepteert als de enige ware keten en dat er af en toe een\nsplitsing (een zogeheten fork) ontstaat omdat er bij toeval gelijktijdig\neen blok wordt geproduceerd.\n\nDoor de grote verscheidenheid aan deelnemers in het netwerk zijn de\nregels vanaf het begin zo goed als in steen gebeiteld. Alle protocol\nupgrades die tot nu toe zijn gedaan zijn achterwaarts compatibel,\nwaardoor de basis consensusregels ook voor niet geupgrade nodes\ngewaarborgd zijn gebleven.\n\nLaten we nu dan bespreken hoe regels wel kunnen veranderen. Een bewuste\nfork vindt plaats als een aantal gebruikers en/of miners er voor kiezen\nom niet langer de bestaande regels van bitcoin hanteren. Er zijn twee\nverschillende typen forks die zich al hebben voorgedaan: soft-forks,\ndeze zijn wél achterwaarts compatibel, en hard-forks, deze zijn niet\nachterwaarts compatibel. Laten we eens kijken hoe dat werkt.[^21]\n\nEen *soft-fork* is een achterwaarts compatibele wijziging in de\nconsensus regels van bitcoin waarbij de regels strenger worden. Dit\nbetekent dat als je een oude node draait, en deze niet upgrade met de\nnieuwe regels, je node de nieuwe blokken desondanks als geldig zal\nverklaren. Laten we eens naar een voorbeeld kijken om dat duidelijk te\nmaken.\n\nOp 12 september 2010 werd er een nieuwe regel geïntroduceerd: blokken\nmogen maximaal 1 MB groot zijn. Deze regel werd geïntroduceerd om spam\nop de blockchain te voorkomen. Voor deze regel waren blokken van alle\ngroottes toegestaan, maar volgens de nieuwe regel waren alleen kleinere\nblokken geldig. De regels werden dus strenger, maar merk op dat de\nnieuwe kleinere blokken ook geldig zijn voor gebruikers die bewust of\nonbewust geen upgrade doorvoerden.\n\nEen soft-fork is een niet-disruptieve manier om een systeemverbetering\ndoor te voeren omdat het de node-operators alle tijd geeft om de\nsoftware vrijwillig te upgraden. Ook zonder upgrade blijft het mogelijk\nom (zoals voorheen) de blokken te controleren. De miners zijn\ndaarentegen wel gebonden aan de nieuwe regels. Vanaf het moment dat de\nminers de upgrade naar 1 MB hadden gemaakt, waren alle blokken max 1 MB\nin grootte. Users running old versions of the software were none the\nwiser.\n\nIn het geval van een hard-fork wordt een niet achterwaarts compatibele\nwijziging doorgevoerd. Een *hard-fork* is een verruiming van de regels\nwaardoor voorheen invalide blokken vanaf dan als valide worden\nbeschouwd. Bestaande nodes die niet upgraden zullen de blokken die\nvolgens de nieuwe regels geproduceerd worden afwijzen omdat ze deze\nnieuwe blokken als niet valide beschouwen.\n\nEen hard-fork waar bijna alle nodes van het netwerk akkoord mee zijn,\nzal weinig problemen geven. Iedere node zal de wijziging haast\nonmiddellijk doorvoeren. De enkele achterblijver wordt later alsnog\ngeforceerd om de software te upgraden, omdat zijn 'oude' software geen\nblokken meer aan de blockchain toevoegt. Ze voldoen immers niet aan de\noude regels.\n\nIn de praktijk gaan hard-forks nooit zonder slag of stoot. In een\nvolledig gedecentraliseerd en anarchish systeem kan je mensen niet\ndwingen om de nieuwe regels te hanteren. In Augustus 2017 waren er een\naantal mensen die niet zo blij waren met de hoge transactiekosten op het\nbitcoin netwerk. bitcoin had als gevolg van de soft-fork in 2010 een\nregel dat blokken kleiner moesten zijn dan 1 MB. Ze besloten om een\nblockchain te creëren met grotere blokken. Deze fork werd bekend als\nBitcoin Cash.\n\nBij een hard fork waar geen consensus over is (zoals Bitcoin Cash) en\ndie niet wordt gevolgd door alle miners en nodes, onstaat een nieuwe\nblockchain. Deze blockchain deelt de geschiedenis met de orginele chain\ninclusief de bestaande UTXO set (account balances) tot het moment waarop\nde fork plaatsvindt. Echter, vanaf de splitsing volgt iedere blockchain\nzijn eigen weg.\n\nRondom de fork met Bitcoin Cash ontstonden felle discussies wat juist\n*wel* en juist *niet* als de echte bitcoin door mocht gaan. Sommige\nBitcoin Cash voorstanders waren van mening dat bitcoin gedefinieerd zou\nmoeten worden door wat 10 jaar geleden door Satoshi in de whitepaper is\ngeschreven. Ze kozen specifieke woorden uit de bitcoin whitepaper om hun\npunt te bewijzen. Maar op consensus gebaseerde systemen geven geen\ngehoor aan een beroep op autoriteit. Ze werken door collectieve acties\nvan een groot aantal individuen, zoals de keuze welke software te\ndraaien en welke munt te kopen of verkopen op de open markt.\n\nIn het geval van deze fork besloot het merendeel van de nodes - zoals\nportemonnees, handelsbeurzen en merchants - de software niet te wijzigen\nomdat de wijziging niet werd gedragen door het overgrote deel van de\nontwikkelaars, en een veel kleinere hash-rate om het netwerk te\nbeveiligen.\n\nHet probleem van hard forks is dat ze alleen kunnen slagen als iedereen\nde overgang maakt Als er te veel achterblijvers zijn, ontstaan er 2\nverschillende munten. Dus, bitcoin bleef bitcoin, en Bitcoin Cash werd\neen andere munt. Aangezien iedereen die bitcoin had voorafgaand aan de\nfork voor niets Bitcoin Cash kreeg toegekend, besloten velen dit\n\\\"gratis geld\\\" te verkopen, waardoor de prijs verder omlaag kelderde.\n\nVandaag bestaan er nog vele andere forks naast bitcoin, zoals Bitcoin SV\n(een fork van Bticoin Cash), Bitcoin Gold, Bitcoin Diamond en Bitcoin\nPrivate. Al deze munten hebben slechts een klein deel van bitcoins\nhash-rate, weinig ontwikkelaars, en nauwelijks on-chain activiteit en\nmarktvolume. Hun gebrek aan liquiditeit maakt ze het ideale slachtoffer\nvoor pump en dumps; een snelle prijsstijging gevolgd door een\nspectaculaire en pijnlijke daling. Velen zijn getroffen door portemonnee\nhacks, 51% attacks en andere rampen. Sommige zijn complete oplichterij,\nof simpelweg voor gokkers en bijna allemaal een hoge mate van\ncentralisatie. De website [forkdrop.io](https://forkdrop.io/) telt op\ndit moment 74 bitcoin-wannabes.\n\n![Munten van een soft-fork kunnen naar oudere nodes gestuurd worden. Een hard-fork produceert nieuwe terugwaarts-incompatibele UTXO’s die niet geaccepteerd zullen worden door oude nodes.](images/fig15.png){#fig-figuur15}\n\nVele andere munten gebruiken vergelijkbare code, maar zijn begonnen met\neen lege blockchain zonder bitcoins transactiegeschiedenis. Voorbeelden\nhiervan zijn Litcoin en Dogecoin. Dergelijke munten zijn geen bitcoin\nforks omdat ze niet dezelfde transactiegeschiedenis delen, ookal zouden\nze in code vergelijkbaar kunnen zijn.\n\nEen Bitcoinfork heeft geen enkel effect met betrekking tot de limiet van\n21 miljoen Bitcoins. Vergelijk het met een wereld waarin de wereldwijde\ngoudvoorraad ligt opgeslagen in het zwaarbewaakte en streng ontworpen\nFort Knox. Nu bouw jij een klein en slecht ontworpen hutje, zet er een\nenkele bewaker voor en noemt het Fort Knox Lite. Je verft wat stenen met\nbladgoud en stopt ze in het hutje. Daaropvolgend breng je een\nnieuwsbericht uit om de wereld te vertellen dat je het goud hebt\nopgesplitst en iedere goudbezitter een equivalente hoeveelheid aan\ngratis stenen zult toekennen die opgeslagen liggen in je hutje.\n\nBitcoin wordt inmiddels beveiligd door een groot aantal miners, waardoor\neen 51% aanval vrijwel onbetaalbaar is geworden. Een fork van Bitcoin\nmet slechts een handjevol miners is daarentegen ontzettend kwetsbaar. De\ncode is waarschijnlijk gebrekkig en gebouwd door een onervaren team van\nontwikkelaars, netzoals je hutje. De Bitcoin forks worden dan ook niet\ngeaccepteerd door de bestaande nodes omdat ze breken met de regels van\nBitcoin, netzoals iemand een steen met bladgoud ook niet zou accepteren.\nDe productiekosten van de gesplitse munten en stenen zijn\nverwaarloosbaar, aangezien je ze gratis aan iedere bezitter hebt\noverhandigd. Daarmee wordt ook de marktinteresse al snel minder.\n\nNu je nadenkt over de duizenden Bitcoinklonen, allen zonder significante\nwaarde, beschouw de volgende paradox: Bitcoin opsplitsen is eenvoudig en\nkost je niets. De regels van Bitcoin wijzigen of nieuwe bitcoin creëren\nis dat allesbehalve. Mocht iemand met beperkte Bitcoinkennis je vragen\nwaarom Bitcoin speciaal is, dan weet je nu wat je kunt antwoorden.\n\nDe decentrale aard van het Bitcoin ecosysteem geeft grote voorkeur aan\nde status quo. Het implementeren van grote veranderingen neemt maanden\nof jaren in beslag aan het verkrijgen van consensus, discussie en peer\nreview. Dit is van groot belang en wenselijk voor een systeem met als\ndoel om als wereldwijd geld te fungeren. Bitcoin is een delicate dans\ntussen duizenden deelnemers die allemaal vanuit eigenbelang handelen, en\nvaak met tegengestelde belangen. Het is een volledig anarchisch\nvrije-markt systeem waar niemand de baas is.\n\n[^20]: Lees meer over Bitcoin Core's ontwikkelingsprocess in\n    [blog.lopp.net/who-controls-bitcoin-core-/](https://blog.lopp.net/who-controls-bitcoin-core-/)\n\n[^21]: [Zie blog.bitmex.com/bitcoins-consensus-forks/](https://blog.bitmex.com/bitcoins-consensus-forks/)\n"},"formats":{"html":{"execute":{"fig-width":7,"fig-height":5,"fig-format":"retina","fig-dpi":96,"df-print":"default","error":false,"eval":true,"cache":null,"freeze":false,"echo":true,"output":true,"warning":true,"include":true,"keep-md":false,"keep-ipynb":false,"ipynb":null,"enabled":null,"daemon":null,"daemon-restart":false,"debug":false,"ipynb-filters":[],"engine":"markdown"},"render":{"keep-tex":false,"keep-source":false,"keep-hidden":false,"prefer-html":false,"output-divs":true,"output-ext":"html","fig-align":"default","fig-pos":null,"fig-env":null,"code-fold":"none","code-overflow":"scroll","code-link":false,"code-line-numbers":false,"code-tools":false,"tbl-colwidths":"auto","merge-includes":true,"latex-auto-mk":true,"latex-auto-install":true,"latex-clean":true,"latex-max-runs":10,"latex-makeindex":"makeindex","latex-makeindex-opts":[],"latex-tlmgr-opts":[],"latex-input-paths":[],"latex-output-dir":null,"link-external-icon":false,"link-external-newwindow":false,"self-contained-math":false,"format-resources":[]},"pandoc":{"standalone":true,"wrap":"none","default-image-extension":"png","to":"html","filters":["social-share"],"toc":true,"output-file":"ch08.html"},"language":{},"metadata":{"lang":"en","fig-responsive":true,"quarto-version":"1.2.335","share":{"permalink":"https://bitcoinboeken.com/","description":"Leer over bitcoin met de bekendste boeken over bitcoin in het Nederlands.","twitter":true,"facebook":true,"reddit":true,"linkedin":true,"email":true},"theme":"cosmo","toc-title":"Inhoudsopgave","toc-location":"right","fontsize":"1.1em","linestretch":1.7,"number-depth":0,"cap-location":"top"},"extensions":{"book":{"multiFile":true}}},"pdf":{"execute":{"fig-width":5.5,"fig-height":3.5,"fig-format":"pdf","fig-dpi":300,"df-print":"default","error":false,"eval":true,"cache":null,"freeze":false,"echo":true,"output":true,"warning":true,"include":true,"keep-md":false,"keep-ipynb":false,"ipynb":null,"enabled":null,"daemon":null,"daemon-restart":false,"debug":false,"ipynb-filters":[],"engine":"markdown"},"render":{"keep-tex":true,"keep-source":false,"keep-hidden":false,"prefer-html":false,"output-divs":true,"output-ext":"pdf","fig-align":"default","fig-pos":null,"fig-env":null,"code-fold":"none","code-overflow":"scroll","code-link":false,"code-line-numbers":false,"code-tools":false,"tbl-colwidths":true,"merge-includes":true,"latex-auto-mk":true,"latex-auto-install":true,"latex-clean":true,"latex-max-runs":10,"latex-makeindex":"makeindex","latex-makeindex-opts":[],"latex-tlmgr-opts":[],"latex-input-paths":[],"latex-output-dir":null,"link-external-icon":false,"link-external-newwindow":false,"self-contained-math":false,"format-resources":[]},"pandoc":{"pdf-engine":"xelatex","standalone":true,"variables":{"graphics":true,"tables":true},"default-image-extension":"pdf","to":"pdf","filters":["social-share"],"toc":true,"number-sections":true,"output-file":"ch08.pdf"},"language":{},"metadata":{"block-headings":true,"share":{"permalink":"https://bitcoinboeken.com/","description":"Leer over bitcoin met de bekendste boeken over bitcoin in het Nederlands.","twitter":true,"facebook":true,"reddit":true,"linkedin":true,"email":true},"documentclass":"scrbook","toc-title":"Inhoudsopgave","number-depth":0,"colorlinks":true,"fontfamily":"Alegreya","geometry":["top=30mm","left=20mm","heightrounded"]},"extensions":{"book":{}}},"epub":{"execute":{"fig-width":5,"fig-height":4,"fig-format":"png","fig-dpi":96,"df-print":"default","error":false,"eval":true,"cache":null,"freeze":false,"echo":true,"output":true,"warning":true,"include":true,"keep-md":false,"keep-ipynb":false,"ipynb":null,"enabled":null,"daemon":null,"daemon-restart":false,"debug":false,"ipynb-filters":[],"engine":"markdown"},"render":{"keep-tex":false,"keep-source":false,"keep-hidden":false,"prefer-html":false,"output-divs":true,"output-ext":"epub","fig-align":"default","fig-pos":null,"fig-env":null,"code-fold":"none","code-overflow":"scroll","code-link":false,"code-line-numbers":false,"code-tools":false,"tbl-colwidths":true,"merge-includes":false,"latex-auto-mk":true,"latex-auto-install":true,"latex-clean":true,"latex-max-runs":10,"latex-makeindex":"makeindex","latex-makeindex-opts":[],"latex-tlmgr-opts":[],"latex-input-paths":[],"latex-output-dir":null,"link-external-icon":false,"link-external-newwindow":false,"self-contained-math":false,"format-resources":[]},"pandoc":{"default-image-extension":"png","to":"epub","filters":["social-share"],"output-file":"ch08.epub"},"language":{},"metadata":{"share":{"permalink":"https://bitcoinboeken.com/","description":"Leer over bitcoin met de bekendste boeken over bitcoin in het Nederlands.","twitter":true,"facebook":true,"reddit":true,"linkedin":true,"email":true},"cover-image":"cover.png"},"extensions":{"book":{}}}}}